Ekkert hefur komið fram sem styður þann framburð stefnanda að hún hafi mátt gera ráð fyrir því að sjálfkrafa tæki við ótímabundin ráðning í framhaldi af þriggja mánaða tímabundinni ráðningu eða að samið hafi verið á þá leið . 
Gögn málsins benda til hins gagnstæða , enda var lagður fyrir stefnanda til undirritunar , nýr tímabundinn ráðningarsamningur um leið og gildistíma eldri samnings lauk . 
Verður ekki séð að stefnandi hafi gert athugasemdir við að henni hafi þá verið boðinn nýr tímabundinn samningur , heldur hafi athugasemdir hennar snúið að launalið samningsins og hún neitað að skrifa undir vegna þess . 
Vegna þeirrar neitunar stefnanda , og þar sem staðgengill forstjóra taldi sig ekki geta samið um hærri laun en tilgreind voru í samningnum , var gerður munnlegur samningur um að stefnandi héldi áfram störfum þar til forstjórinn kæmi úr leyfi . 
Starfaði stefnandi í samræmi við þann samning , án frekari athugasemda að séð verður . 
Ekkert í gögnum málsins bendir til þess að sá munnlegi samningur sem báðir málsaðilar telja að hafi komist á , hafi átt að vera um annað en þá lá fyrir að undirrita , það er tímabundinn ráðningarsamning . 
Niðurstaða dómsins var að í júlí  tvö þúsund og fimmtán , hafi komist á munnlegur tímabundinn ráðningarsamningur , með gildistíma til loka september  tvö þúsund og fimmtán , með fyrirvara af hálfu A um laun . 
Meginreglan um ráðningar opinberra starfsmanna eru ótímabundnar ráðningar en heimild er til tímabundinna ráðninga í  annarri málsgrein  fertugustu og fyrstu grein laga númer  sjötíu /  nítján hundruð níutíu og sex , um réttindi og skyldur starfsmanna ríkisins , enda vari sú ráðning ekki lengur en tvö ár , samanber og  fyrstu málsgrein  fimmtu grein laga númer hundrað þrjátíu og níu /  tvö þúsund og þrjú , um tímabundna ráðningu starfsmanna . 
Ekki reynir á tímaskilyrði nefnds ákvæðis . 
Af  annarri grein laga númer hundrað þrjátíu og níu /  tvö þúsund og þrjú verður ráðið að hlutlægar ástæður skuli ráða við ákvörðun um tímabundnar ráðningar . 
Í málinu hefur ekki annað komið fram en að ráðning A hafi verið vegna tímabundinna heimilda til handa Útlendingastofnun til að ráða tvo starfsmenn , og hafi því hlutlægar ástæður ráðið því að A var boðinn tímabundinn ráðningarsamningur . 
Á því var byggt af hálfu A , með vísan til  annan málsgrein  fimmta grein laga númer hundrað þrjátíu og átta /  tvö þúsund og þrjú , um tímabundna ráðningu starfsmanna , að þar sem ekki hafi verið gengið frá ráðningarsamningi við A þegar eldri tímabundin ráðning rann út í júlí  tvö þúsund og fimmtán , hafi sex vikum síðar sjálfkrafa komist á ótímabundinn ráðningarsamningur . 
Með vísan til þess að í júlí  tvö þúsund og fimmtán hafi komist á tímabundinn ráðningarsamningur , kom nefnd málsástæða A ekki til álita , enda var sá ráðningarsamningur gerður innan sex vikna frá lokum eldri samnings . 
Þegar munnlegum ráðningarsamningi lauk í lok september  tvö þúsund og fimmtán , var ekki gengið frá nýjum samningi , hvorki munnlega né skriflega að því er séð verður . 
Gögn málsins benda ekki til þess að þá hafi staðið til að ráða A ótímabundið , enda eins og fyrr , var nýr skriflegur tímabundinn ráðningarsamningur lagður fyrir A í október  tvö þúsund og fimmtán til undirritunar . 
Tölvupóstur A í byrjun nóvember  tvö þúsund og fimmtán , sem sendur var til forstjóra og starfsmannastjóra styður einnig þá niðurstöðu , en þar kom fram að A óskaði lagfæringar á launakjörum en engar athugasemdir voru um að sá samningur væri tímabundinn . 
Samkvæmt þessu liðu fimm vikur frá því að tímabundinn munnlegur ráðningarsamningur rann út í lok september  tvö þúsund og fimmtán og þar til starfi A lauk . 
Áttu ákvæði  önnur málsgrein  fimmta grein laga númer hundrað þrjátíu og átta /  tvö þúsund og þrjú því heldur ekki við umrætt tímabil , þar sem á því tímabili var hvorki framlengdur eldri samningur né gerður nýr tímabundinn samningur innan sex vikna frá lokum eldri samnings . 
Mat dómurinn það svo að A hefði ekki sýnt fram á að ótímabundið ráðningarsamband hefði komist á á því tímabili sem hún starfaði hjá Útlendingastofnun . 
Máli þessu hefur verið áfrýjað til Hæstaréttar , sjá mál númer  tvö hundruð og átján /  tvö þúsund og sautján . 